Ülesanne 5: AVL Puu vs. Punase-Musta Puu Teoreetiline Võrdlus

1. Kirjelda AVL puu andmestruktuuri ja selle peamisi omadusi.

AVL puu on isebalanseeriv binaarne otsingupuu, mis hoiab tasakaalustatud andmestruktuuri sisestamise ja kustutamise toimingute ajal. AVL puu andmestruktuur jälgib etteantud reeglit: vasaku ja parema alampuu kõrguste erinevus, mida nimetatakse tasakaaluteguriks, on maksimaalselt 1. Tasakaaluteguri jälgimine tagab, et kõrgus on logaritmiline ja puu tasakaalus.

Peamised omadused
1) Binaarpuu põhiomadus: vasaku/parema alampuu sõlmede väärtused on väiksemad/suuremad kui emasõlmel; 
2) Tasakaalutegur;
3) AVL puu kõrgus: logaritmiline sõlmede arvust;
4) Operatsioonid võtavad aega O(log n);
5) Pööramisoperatsioonid, mis aitavad säilitada puu tasakaalu:
	1. Vasak-vasak pööre (LL) - kui paremale alampuule lisatakse sõlm ja puu läheb tasakaalust välja, tehakse 	üks vasakpööre.
	2. Parem-parem pööre (RR) - kui vasakule alampuule lisatakse sõlm, siis tehakse üks parempööre.
	3. Vasak-parem pööre (LR) - kui sõlm sisestatakse vasaku alampuu paremasse alampuusse, see on 	kombinatsioon vasakule pööramisest, millele järgneb parempööre.
	4. Parem-vasak pööre (RL) - kui sõlm sisestatakse parema alampuu vasakusse alampuusse, see on 	kombinatsioon paremale pööramisest, millele järgneb vasakpööre.


2. Võrdle teoreetiliselt AVL puu ja punase-musta puu tõhusust.

Operatsioonide jõudlus

1) AVL puu: tõhus otsinguoperatsioonides, kuna tasakaalustamine on rangem. Kuid elementide lisamine/kustutamine võivad olla keerukamad, kuna isebalanseerumiseks on vaja teha rohkem operatsioone, nagu pööramisoperatsioonid.

2) Punane-must puu: kiirem lisamine/kustutamine, kuna ei nõua palju tasakaalustamise operatsioone. Samas otsinguoperatsioonid on aeglasemad.

Mälu tarbimine

1) AVL puu: suurem mälukasutus, kuna iga sõlm hoiab kõrguse infot.
2) Punane-must puu: väiksem mälukasutus, ei ole vajalik kõrguse info hoidmine.


3. Analüüsi, millistes rakendustes oleks üks struktuur teisele eelistatav ja põhjenda oma valikuid.

AVL puu struktuur oleks eelistatav rakendustes, kus on eesmärgiks andmete otsimine/täpse vaste saamine, kuna otsinguoperatsiooni ajaline keerukus on parem kui punasel-mustal puul. Ja vastupidiselt oleks tõhusam punane-must puu rakendustes, kus on andmete lisamine/kustutamine sagedasemad operatsioonid ning kui soovitakse struktuuri, millel on väiksem mälunõudlus.

Näiteks oleks punane-must puu hea andmebaasidesse lisamisel/kustutamisel, kuid AVL puu andmebaasist otsimisel.

